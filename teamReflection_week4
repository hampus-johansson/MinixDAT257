Customer Value and Scope
Scopet är relativt tydligt från kundens sida. Prioriterad feature är att managementet ska ha möjlighet att överblicka data om arbetstid och antal säljmöten för varje anställd hos kunden. Vi kommer börja där men det finns även annan data som skulle kunna vara intressant men vi får se om vi hinner med det. 
Vi har inte definierat några framgångskriterier i gruppen men något som alla vill är att lära sig mer om hur man jobbar med mjukvaruutveckling och bygga en förståelse för agila processer. Samtidigt som att vi förstår att alla har begränsat med tid och att stressnivåer varierar och att vi därför tycker det är viktigt att ambitionen hålls på en rimlig nivå. 
Vi har gjort våra US efter As X I want Y (because Z). Just because Z tycker vi är lite svårt att få med i alla sammanhang, det är nog något som vi bör fråga vår intressent djupare om då det definierar kundens värde. Uppdelningen i tasks är något som ingen i gruppen har speciellt bra koll på, så det finns en risk att uppdelningen blir tveksam. Estimeringen kommer ske i fibonacci sekvensen och märkas som X-small - X-large
Vi har inte definierat några acceptance tests än. Det är något som alla i gruppen borde läsa in sig lite mer på.
Då ingen utveckling har skett så har inte KPI:erna dokumenterats. Däremot har vi bytt vårt tredje KPI till “Hur många buggar vi hittat” för att lättare bedöma vilken kvalité koden håller. KPI:erna ska implementeras nästa vecka då det är då utvecklingen börjar.

Social Contract and Effort
Vi har fortsatt att utveckla vårt sociala kontrakt i samband med handledning, specifikt har vi bestämt mer konkreta regler kring hur vi hanterar frånvaro från möten och gruppkodning. Utöver detta har vi fått mer klara roller gällande hur vi väljer scrum master samt vem som är vår product owner.
Hittills har vi inte delat upp arbetet utan endast jobbat i helgrupp. I samband med att vi jobbar med Clockify inom projektet använder vi även detta för att rapportera vår tid och kommer fortsätta klocka oss på detta sätt framöver.

Design decisions and product structure
Vi har hittat och gått igenom de två API:er som vår kund har efterfrågat att vi ska använda oss utav. Vi har även diskuterat kring ifall vi behöver skriva kod i java eller om det räcker med en backend i sql. Vår kund har föreslagit att vi ska använda Power BI som användargränssnitt, det har förts diskussioner med handledare kring om det skulle behövas göras en java applikation eller om Power BI räcker. Men eftersom kunden föreslog Power BI så valdes denna att gå vidare med.
Github används för både versionshantering och som en scrum board. På så sätt är våra tasks direkt kopplade till github issues och commits. Denna vecka har vi testat flytta runt tasks på vår scrum board, till exempel en task för att sätta en Hello world fil. Vi använder även Google Drive dokument för att dokumentera övrig information. Som tidigare sagt så har Clockify börjat användas för att dokumentera tiden på projektet som lagts ner denna vecka.  
För att säkerställa vår kodkvalité har vi code reviews innan commits till main-branches samt tester för att se att allt fungerar korrekt. På grund av detta behöver vi se till att alla medlemmar i gruppen har en testmiljö för vår Java/SQL-kod och kan därav enkelt testa oavsett plats.

Application of Scrum
Efter diskussion med handledaren, fick vi som team förståelse för att product owner bör vara en i gruppen och fungera som en motpol till scrum master som försvarar teamet och dess kapacitet. Därför valde vi att utse en i gruppen till product owner och denne kommer att behålla denna rollen genom hela projektet för att vara väl införstådd med kundens krav och vad som efterfrågas. Eftersom PO nu är utsedd till en i gruppen (Hampus), finns möjligheten att garantera att PO:n är närvarande på varje sprint review. Val av PO valdes också efter att även PO jobbar på företaget för vår kund och är väl införstådd med deras behov och hur situationen ser ut idag.
För att hela teamet ska få en bättre förståelse av processen scrum togs beslutet att rollen som scrum master ska rotera till en ny person varje vecka snarare att en person utses för hela projektets gång alternativt att enskilda ansvarsuppgifter som ligger under scrum master delas upp. Vi tror att detta kommer leda till större diskussion och förståelse i teamet kring hur scrum fungerar och vad man ska tänka på som scrum master.
Än så länge har vi haft ett flertal team meetings för att hela teamet ska greppa kursen och projektet. Även ett möte med kund där alla team members hade möjligheten att ställa frågor och få förståelse för kundens nuvarande problem. Denna veckan har en mindre sprint review genomfört då vi egentligen kör våra sprints torsdag - torsdag och tanken att sätta igång med kodandet först nästkommande vecka. Istället har mycket diskussion förts kring vad som kommer att behöva göras, ta fram user stories och få ett grepp om project scope och vilken kunskap som kommer krävas. 
Vi använder oss av en scrum board genom Github där vi genom issues och milestones lägger in våra tasks (kopplade till en user story) i boarden. Eftersom att alla inte har arbetat varken i Github eller med scrum boards tidigare hade vi ett gemensamt tillfälle i veckan där vi gick igenom hur man skapade issues och milestones, samt hur de ska flyttas över boarden. Detta genom skärmdelning. För att få förståelse för Github fick alla i teamet läsa på lite individuellt hur det fungerar och skapa konto, ladda ner och ansluta till projektet. Sedan har vi tillsammans i teamet skärmdelat, skapat fil och visat hur commit, review och merge görs. Även att använda funktionen för att tagga de som har varit med och programmerat noterades, så detta kan användas vid kommande parprogrammering.
Genom att hela teamet har varit närvarande på alla erbjudna föreläsningar har vi alla haft bättre förståelse hur user stories ska formuleras och delas upp, samt att det är fördelaktigt att dela upp sina tasks i små, konkreta delar för att sedan kunna läggas in i scrum boarden.
